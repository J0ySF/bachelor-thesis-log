<html>
<head>
    <title>2024-03-09</title>
</head>
<body>
<h3>Setup generazione di immagini di tabulature</h3>
<p>Ho scelto di esplorare la generazione di tabulature "classiche" in modo tale da permettere la possibilita' di
    permettere al programma di mostrare sia la notazione classica che in realta' aumentata.</p>
<p>La libreria alphaTab fornisce funzioni di generazione di grafiche per mostrare le tabulature importate, tra i
    backend disponibili i candidati per l'utilizzo in Unity sono SVG e Skia.</p>
<h4>SVG</h4>
<p>Il formato SVG ha il vantaggio di non richiedere ulteriori dipendenze, in quanto gestito direttamente da alphaTab ma
    e' risultato meno che ideale in quanto Unity non ha un buon supporto per il processing di grafiche vettoriali online
    (fornisce funzioni di import nell'editor per la rasterizzazione ma durante l'esecuzione serve installare dei plugin
    sperimentali che non gestiscono ancora il testo).</p>
<h4>Skia</h4>
<p>Skia e' una libreria sviluppata da Google che mette a disposizione un gran numero di API per
    l'elaborazione grafica in tempo reale. Il vantaggio di utilizzare questa libreria e' la maturita'
    dell'implementazione e gestione del testo.</p>
<h4>I problemi affrontati per far funzionare la generazione di immagini delle tabulature in Unity</h4>
<p>Ho incontrato due intoppi prima di riuscire a generare le immagini, in ordine: il primo problema e' stato capire per
    quale ragione Unity lanciasse un eccezione nel momento in cui alphaTab caricava il backend Skia, mentre il
    secondo e' stato capire perche', pur avendo risolto il primo problema, le immagini non venivano generate.</p>
<ol>
    <li>La (mancanza di) gestione delle dipendenze in Unity:
        <p>Unity, non permette l'utilizzo di sistemi di gestione
            delle dipendenze esterne come NuGet, preferendo l'import nel progetto di librerie .DLL in modo esplicito:
            questo ha l'effetto di rendere la gestione dell'albero delle dipendenze un processo molto tedioso che apre
            la porta a molti errori.</p>
        <p>La ragione per la quale alphaTab non ne voleva sapere di caricare il backend Skia e' che alphaTab
            dipende da Skia, ma Skia a propria volta dipende (con flag che dipendono dalla piattaforma, in questo caso
            Windows 64 bit) da librerie native, in questo caso un file chiamato libSkiaSharp.dll, che e' DIVERSO da
            SkiaSharp.dll (il primo e' la libreria condivisa specifica a windows 64 bit, mentre il secondo e' la
            dipendenza diretta di alphaTab): al caricamento di SkiaSharp.dll, questo dava errore in quanto non riusciva
            a caricare libSkiaSharp.dll.</p>
    </li>
    <li>Il flag EnableLazyLoading di alphaTab:
        <p>L'API di generazione di immagini e' strutturata in modo tale da favorire la generazione in modo asincrono con
            callback.</p>
        <p>Tra le impostazioni di alphaTab esiste il flag EnableLazyLoading (abilitato di default), che a quanto pare se
            attivato durante l'esecuzione da parte di Unity ha l'effetto di NON generare alcun callback asincrono, e di
            conseguenza non viene generata alcuna immagine. La documentazione non spiega molto bene quale sia l'effetto
            specifico di EnableLazyLoading, questo rende ancora piu' difficile capire il perche' non funzioni in
            Unity.</p>
        <p>Disabilitare EnableLazyLoading sembra far funzionare la generazione di immagini, ma individuare la fonte di
            questo problema e' stato particolarmente irritante, specialmente dopo i problemi con le dipendenze :).</p>
    </li>
</ol>
<h4>Risultato (tabulatura generata "online" da file)</h4>
<img src="notation-in-unity.png" width="720">
</body>
</html>